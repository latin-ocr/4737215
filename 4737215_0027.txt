21

philosophiae irrisionem poenis gravissimis affecturi sunt.
Fugientem persequuntur clamitantes: βάλλε βάλλε τὸν
κατάρατον ἀφθόνοις τοῖς λίθοις . . . παῖε τὸν άλιθὴριον
et quae sequuntur. Haec omnia ex Aristophanis co-
moediis expressa sunt, ubi similia frequenter aguntur:
cf. Acharn. 280, quo loco Acharnenses Dicaeopolin in-
secuti exclamant βάλλε βάλλε . . . παῖε πᾶς τὸν μιαρόν.
Equ. 247 'sq.: παῖε παῖε τὸν πανοῦργον; add. Nub. 1508.
Av. 365.

Jup. Trag. 21 Momus, summa cum libertate Jovem
ob injustitiam ac bonorum neglegentiam reprehendens,
libertatem, quam expromit, sic excusat: μόνοι γὰρ
ἔσμεν καὶ οὐδεὶς ἄνθρωπος πάρεστι τῷ ’συλλόγῳε quae
ubi contuleris cum Aristophanis versibus celeberrimis
(Acharn. 504. 505):

αὐτοὶ γάρ ἐσμεν οὗπὶ Ληναίῳ τ’ ἀγών,

κοῦπω ξένοι πάρεισιν,
haec Luciani ante oculos versata esse infitias non ibis,
praesertim cum ipsa paene verba conspirent. Insuper
cf. Thesmoph. 472.

In Luciani Epist. Saturn. 31 Saturnus divitibus
nuntiat, pauperes a se petivisse, ut ditiores juberet
aliquantulum argenti in eos effundere, qui inopia pre-
merentur. Verba sunt: τοῦ χρυσίου ὀλίγον ἕπιστάξαι
αὐτοῖς (ἐκέλευον ἀναγκάσαι ὑμᾶς). Comparatur igitur
aurum cum melle guttatim alicui instillato: quod simile
ex Aristophane suo sumpsit Lucianus. Versus est
Acharn. 1034 σύ δὲ . . . μοι σταλαγμὸν εἰρήνης ἕνα . . .
ἐνστάλαξον.

In Ver. Hist. H, 9 describitur certamen Alexandri
atque Hannibalis in Orco obortum, cum uterque se
putet throno, fortissimi in honorem exstructo, dignum
esse. Rectissime haec cum Aristoph. Ran. 764 Kockius
contulit3 neque enim dubium est, quin certamen illud

