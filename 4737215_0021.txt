15

in eo reprehendebant. Plutarchus 1), ut unum afferam,
Aristophani longe praefat Menandrum, ut qui multo
politior atque elegantior sit. Contra Lucianus, etsi non
ita saepe ipsum poetam memorat nec multis verbis de
ejus vi poetica exponit, tanto tamen studio in Aristo-
phane lectitando imitandoque versabatur, ut eum ex
Aristophane totum pendere jure dicas. Ipsum Lucianum‚
quantopere ex comoedia suspensus sit, minime infitias ire
complures docent loci. Dialogum enim comicum, quem
a se inventum gloriatur Prom. es fin. Dion. 5, mixtum
dicit esse ac conflatum ex duobus generibus, cum alia
sumpserit a dialogo philosophico, quali imprimis Socra-
tici usi sint, alia e comoedia in rivulos suos deduxerit:
cf. Prom. 5 Bis accus. 33 (ubi attendendum ad verba
συγκαθεῖρξε τὸ σκῶμμα καὶ τὸν ἴαμβον καὶ κυνισμὸν
καὶ, τὸν Ἕνπολιν καὶ Ἀριστοφάνην). Sed antequam ad
exponendam Aristophanis imitationem a Luciano insti-
tutam perveniamus, paucos illos locos enarremus, ubi
Lucianus judicium suum profert. Quorum gravissimus
est in Adv. hlud. 27, quippe qui summum poetam Ari-
stophanem a Luciano habitum esse clare ostendat. In
illo igitur capite scriptor ex homine isto indocto, quem
castigandum sibi proposuit, quaerit, quosnam potissi-
mum libros perlegat; deinde optimos singularum artium
auctores memorat, ex oratoribus Aeschinem, e philoso7
phis Platonem et Antisthenem, e poetis iambicis Archi-
lochum et Hipponactem, e comicis Aristophanem et
Eupolin. Deinde locis inter se simillimis Pisc. 25. Bis
acc, 33 illos poetas ——- quos quidem semper conjunctos
commemorat — mira dicit excelluisse vi in gravissimis
quibusque rebus deridendis.

 

1) Cf. Plut. Σύγκρισις Ἀριστοφάνους καὶ Μενάνδρου (Moralia
ed. wyttenb. vol. IV) Aliter Judicavit Quint. X. 1, 65.

