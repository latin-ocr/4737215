43

ut nonnullis in rebus Lucianum linguae latinae consue-
tudinem imitatione expressisse asseveret. Equidem >ut
animi sententiam libere profitear, neutri prorsus ad-
stipulandum, sed mediam quandam viam ingrediendam
censeo. Primum e Lucianeis scriptis satis apparet,
eum instituta moresque populi Romani bene cognitos
habuisse: cujus rei testis nobis est egregius dialogus
qui Nigrinus inscribitur, accuratam vitae morumque,
quales tunc erant Romae, imaginem referens: nec non
singuli quidam loci, ubi Lucianus de rebus Romanis
loquitur, idem confirmant: cf. Pseudolog. 8. Alex. 30.
Laps. 13. Haud breve per tempus Lucianum et Romae
et in Gallia vixisse docet Nigrinus, add. Bis accuS. 27
ex. Accedit quod senex in Aegypto magistratu quodam
functus est, Romanos habens collegas: Laps. 13 (ubi
attendendum ad verba ἀλλὰ καὶ ὑμεῖς αὐτοί). Jam si
haec omnia animo complectimur, in eam concedemus
sententiam, ut Lucianum aliquam saltem linguae latinae
notitiam habuisse arbitremur. Insuper loci quidam re-
periuntur, ubi ipse hanc notitiam prodit. Sic in Laps⁴
1. c, verbis ἀλλὰ καὶ ὑμεῖς αὐτοὶ statim additur: εἴ τι
κάγὼ τῆς Ῥωμαίων φωνῆς ἐπαΐω, τούς προσαγορεύοντας
ἀντιδεξιούμενοι τῷ τῆς ὑγιείας ὀνόματι ἆμείβεσθεε quo
loco verba εἴ τι κᾶγώ sq. cum gloriatione quadam, se
linguam latinam bene callere, prolata esse, libenter con·
cedet, quicumque libero judicio ea perlegerit. — Porro
huc referimus De Hist. 21, ubi nomina quaedam latina
enumerantur.

Scriptor aliquis latinus num a Luciano expressus
sit, diu multumque quaesivi, verum frustra. Nec mihi
fidem faciunt ea, quae Jacobius l. c. ad sententiam
suam fulciendam protulit: quae quidem omnia, subtilius
examinata, facile concidunt. Vocem πρᾶγμα sicut lati-
norum vocabulum quod est „res“ saepe apud Lucianum

