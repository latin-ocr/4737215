12

et leges grammaticae et> metricae cum Archilochi usu
mire conspirent. Quamquam rem plane ad liquidum
perduci posse nolim affirmare.

Stesichorum Arionem Anacreontem Lu-
cianus in Ver. Hist. 11. 15. facit cum Eunomo ι) Lo-
crensi ἐξάρχοντας chori in insula beatorum instituti:
qua ex re illos poetas a Luciano quasi principes du-
cesque poesis melicae habitos esse jure conjiciaS.
Deinde verbo saltem dicendum de Luc. Dial. flMar.
VIII. 2, ubi Arion, multum per tempus in Periandri
aula versatus magnasque opes nactus, consilium iniisse
narratur redire οἴκαδε εἷς τὴν Μήθυμναν, cum reliqui
omnes, qui miram ejus navigationem tradunt 2), non
Corintho Methymnam, sed ex Italia Corinthum eum pro-
fectum esse referant. Equidem ut libere quae sentio
proferam eos non recte judicare existimo, qui Lucia-
num ex alio quodam fonte hausisse putantes hoc loco
usi sunt ad hymnum Arionis ab Ael. Hist. An. XII, 45
servatum in suspicionem vocandum ³), sed potius credi-
derim errasse Lucianum‚ quem in tradendis nominibus
interdum summam incuriam exhibuisse paucis probabo
exemplis. Pro Mero. cond. 5 narratio quaedam de
Cleopatra exstat, quae quidem in Pisc. 36 ad regem
quendam Aegypti refertur. De Hist. 35 de Perdicca
eadem narrantur, quae Icar. 15 de Salt. 58 Calumn.
14 Seleuco accidisse traduntur. De Hist. 12 Lucianus

Aristobuli nomen posuit pro Onesicriti‚ cf. Herm. ad
l. — In Dial. Mort. IX. 2 Phaon narratur ab insula

 

1) cf. Weloker: Kl. Schr. Ι. p. 177 et 205.

2) Herod. I. 23 sq„ translat. ab Gen. XVI. 19. Ov. fast. 11.
82 sq. Plut. Sept. Sap. Conviv. 18, alii seriorem

3) Hymnum non esse Arionis persuasum habemus: sed nil col-
ligendum esse e Luciani narratiuncula contendimus.

