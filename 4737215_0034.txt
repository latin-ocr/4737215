28

dia depromptus ¹) citatur. Praeterea uno saltem loco
Lucianum imitatum esse Alexidem demonstrari posse
credo. In fragmento enim leporis pleno quod servavit
Athen. VL 224f Alexis homines quosdam fastidiosos
dicit
. τὰς . . ὀφρῦς
ἔχοντας ἐπάνω τῆς κορυφῆς.

Simili dicendi ratione Lucianus ad indicandam ‘sum-·
mam qua quis inflatus est superbiam in Dial. Mort.
X. 9 utitur: rogante enim Menippo: βούλει μικρὸν
ἀφέλωμαι καὶ τῶν ὄφρῦων; Hermes respondet: μάλιστα·
ὑπὲρ τὸ μέτωπον γὰρ καὶ ταύτας ἐπῆρκενῖ).

Quamquam igitur perpauca tantum e media co-
moedia desumpta in Luciani scriptis indagare possu-
mus, graviter tamen decipietur is, qui illum non mult-um
curasse comoediam mediam putaverit. Haec enim cum
in tribus potissimum rebus pertractandis versaretur, in
poetis et vivis et prioribus recensendis, in vulgi super-
stitionibus refellendis, in philosophorum ineptiis et vana
ostentatione irridenda ³), cumque Lucianus prorsus eadem
argumenta scriptis suis illustraret, haud sine aliqua
veritatis specie possis conjicere, permulta Lucianum e
mediae comoediae poetis hausisse, quae tamen, cum
nil habeamus nisi fragmenta lacera ac disjecta, nunc
nullo pacto accuratius investigare licet ⁴²).

1) Fragm. inc. XXXIII. Mein.

2) Hunc ni fallor locum Amorum auctor respexit c. 54:
μετιωρολέσχαι δὲ καὶ ὅσοι τὴν φιλοσοφίας ὀφρὺν ὑπὲρ αὐτούς
τούς κροτάφους ὑπερήρκασι,

3) Meineke Hist. crit. 278. 285. 287 sq.

4) In Antiphanis Διδύμοις (Mein. 111. p. 45), ut nonnulla affe-
ramus, plane eaedem cogitationes atque in Luciani Parasito leguntur.-
quapropter hac vel simili aliqua fabula scriptorem usum esse jure
mlhi videor concludere. Cf. fragm. Alexidis ap. Mein. 111. p. 433.

 

