12>

Vides perpauca Lucianum praebere de ipso illo
poeta, quem diligentissima imitatione ab eo expressum
esse iam exposituri sumus. Qua quidem in disputa-
tione proficiscendum videtur ab imitationis certis ac
firmiter stabilitis exemplis, deinde procedendum ad ea,
quae, etsi minus certa videntur‚' tamen, ubi cum illis
conferuntur, cum summa probabilitatis specie huc per-
tinent. In ipsis autem rebus enumerandis a singulis
progrediemur ad cogitationes Aristophaneas a Luciano
usurpatas.

a.

Pseudolog. 32 Timarchum hominem turpissimum
dixit κίναδος καὶ παιπάλημαε quod sumptum est ex Ari-
stoph. Av. 430. 431: πυκνότατον κίναδος, . . . παιπά-
λημ’ ὅλον, cf. Nub. 260. 448.

Lexiphan. 24 Lucianus amicum quen‘dam affectati
dicendi generis studiosissimum jubet abjicere τό βρεν-
θύεσθαι ¹) καὶ λαρυγγίζειν. Recte Cobetus: Orat. de Art.
Int. 42: ηβρ. et λαρ. ex prisco Atticorum sermone
sumpsit, utrumque est apud Aristophanem.“ Illud legi-
tur in Nub. 362. Pac. 26. Lys. 887, alterum in Equ. 358.

Ἀεροβατὲω de semet praedicat Socrates in Ar.
Nub. 225, quae quidem vox ab Aristophane conficta
iterum legitur in Luc, Bis acc. 33, ubi Dialogus se
dicit hucusque fuisse ὑψηλὸν ἅνω που τῶν νεφῶν ἀερο-
βατοῦντας porro huc referendum esse apparet Prom. 6:

 

1) De voce βρενθύεσθαι verissime judicat Hemsterh. ad Luc.
Dial. Meretr. X. 8: „eorum in classem referendum est hoc verbum,
quae raro ab ipsis veteribus usurpata, quippe notae plebeiae, recen-
tion-is aevi scriptores frequentius excoluerunt: id enim elegans illi
atque eruditum arbitrabantur, si vocabula in angulo quodam anti-
quitatis remoto delitescentia et scenae libertati condensos studio-
sius eruerunt.“

