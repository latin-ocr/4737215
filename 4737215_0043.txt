37‘

vicissitudinum casumque, quos vita humana afferat,
haud sint experte53 qui enim, si illarum rerum rudes
sunt, accuratam vitae imaginem exhibere possunt? cf.
c. 67. Cum fabulae vetustae quae sunt de deis heroi-
busque in scena agantur, acri studio poetas, qui ‘de
hisce rebus tradunt, lectitare debent: c. 36. Huc acce-
dit quod ad recte vereque exprimendas illas fabulas
variae disciplinae eis sunt discendae: leges musicae,
rythmicae, metricae; porro ut philosophia, rhetorica,
pictura, arte statuaria imbuti sint, scriptor postulat;
c. 35. Cumque saltator id laboret, ut animi affectus
corporis motu exprimat, corporis vires ac facultates non
minus quam mentis eis excolendae sunt: c. 69. 72.
Corpus ab imis unguibus ad verticem aequale et con-
gruens sit, fugiatque nimiam proceritatem atque tenui-
tatem pariter atque humilitatem et adipem: c. 75.
Deinde ut corpus ejus tam ad inflectendum quam ad
subsistendum idoneum sit, poscitur: c. 77,

Chori partes quales fuerint, iam supra breviter
attigimus. Omnes uno eodemque tempore cecinisse
docet vox ὅμοφωνία, qua Lucianus eorum cantum de-
signat: c· 68. Cavendum ne cum Somme'rbrodtio pu-
temus ex c. 30 conjiciendum esse, primo saltem tem-
pore chori partes nullas fuisse, sed ipsum actorem et
saltasse et cecinisse; qui enim cogitari potest, in tot
tamque variis corporis motibus, qui semper aliquid
imitationis habebant, histrionem insuper cecinisse? nec
quidquam de hac cantandi saltandique conjunctione in
pantomimis postea resoluta apud ceteros scriptores tra-
ditur. Nos potius illa verba, cum generaliter sint dicta,
referenda censemus ad eandem rem, quam Livius V11.
2, 9 tradit. >

Chorum canentem prosequitur non unum aliquod
organum, sed variorum instrumentorum concentus: qua-

