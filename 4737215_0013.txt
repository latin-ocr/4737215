ξ. 1.

Initium, ut par est, faciendum ab Homero: quem
quidem a Luciano non minus quam a ceteris omnibus
Graecis literarum Graecarum fontem omniumque poe-
tarum longe praestantissimum habitum esse elucet e
loco qui est in Jov. Trag. 39. Inprimis memoratur a
Luciano ejus sapientia (σοφίαι Merc. Oond. 25), dein
non uno loco ejus gravitas, adquam indicandam hisce
vocibus utitur Lucianus: μεγαλόφρων Ὅμηρος (De Hist.
57), μεγαληγορεῖν (Sacris. 9), μεγαλοφωνότατος τῶν ποι-
ητῶν (Musc. Encom. 5). Vim illam prorsus mirandam,
quam exhibet Homerus in describendis procellis mare
infestantibus, Lueianum bene sensisse ostendit Charon
c. 7, quo tamen loco ludicris, ut assolet, jocis judi-
cium suum quasi involvit. Porro epitheta illa Home-
rica, quibus res aut personas tam vivide depingit mag-
nus poeta, ut oculis eas cernere nobis videamur, cum
laude attinguntur Imag, 8. Prorsus egregius est Home-
rus in rebus praedicandis, nunquam justos laudandi
fines transgressus: Pro Imag. c. 20.

Paucis enarrentur ea, quibus Lucianus et sui et
prioris temporis criticos in Homerum summa industria
incumbentes perstringit. Scriptor igitur noster, qua erat
ingenii indole atque natura, vanas inutilesque duxit
quaestiones illas de Homeri patria , num caecus fuerit

