9

Nec non de Hesiodo compluria judicia Lucianus
scriptis intexuit. Est ille poeta egregius (ποιητὴς decoros:
Diss. c. Hes. Ι), suntque ejus carmina divino spiritu
inflata (ἔνθεα καὶ σεμκνὰ πάντα l. e.) In narrando cer-
tamine poetico (Ver. Hist. 11. 22), ex quo Hesiodus,
cum Homero conflictatus, victor excedit, Lucianum
veterem quandam fabulam sequi, iam prius ab interpp.
l. c. est observatum; add. Curtius: Gr. Gesch. 1³ p. 508.
— Quid? quod ejus Theogonia digna habetur, quam
in deorum convivio Musae canant: ef Icarom. c. 27.

At qui fit, ut Lucianus, cum tot tantisque laudibus
hosce poetas afficiat, haud paucis locis vel acerbissi-
mam eorum reprehensionem suscipiat? Cujus rei si
quis veram caussam perspicere cupit, duae res in me·
moriam revocandae sunt: scriptorem quem· tractemus
inimicissimum fuisse vulgarium de deis opinionum,
deinde eis ipsis temporibus, quibus vixerit Lucianus,
istas superstitiones nova cepisse incrementa ¹). Quid
igitur mirum, quod Lucianus aliquotiens in eos poetas
invehatur ‚ quos jure illarum rerum auctores habebat?
Praecipue attendendum est ad verba quae leguntur in
Philops. 2, ubi scriptor se dicit, quamvis miretur
eximios illos poetas (θαυμαστοὺς τὴν φύσιν et ἀοιδίμους
ἄνδρας eos praedicat), tamen non posse, quin pudore
commoveatur legentem fabulosas istas de deis excogi-
tatas narratiunculas, quas usque ad praesens tempus
permulti veras ducant, inculti maxime homines, ἰδιῶται
(De luct. 2), sed interdum vel ei, qui philosophi nomen
prae se ferant: cf. Iup. Trag. 39, quo quidem loco
postquam Timocles Stoicus Homerum attulit testem veri-

 

* 1) Cf. Bernhardy: Grundr. der Gr. Lit. Ι. 579. Preller ap.

Pauli Realenc. IV. p. 1172 sq. Hertzberg: Geseh. Griech. unt. d.
Rom. 11. 486.

